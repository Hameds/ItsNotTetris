
<div dir="rtl">

# این تتریس نیست
قدیمی‌ترین کد من و داستانش

![](https://raw.githubusercontent.com/Hameds/ItsNotTetris/master/game.gif)

این مخزن حاوی کد یک بازی است که الان اسمش رو می‌گذاریم: **تتریس نیست**. بازی ۳ مرحله داره که در هر مرحله، سرعت پایین آمدن اشیاء از بالای صفحه بیشتر می‌شه. شما باید از پایین صفحه شلیک کنید و اجازه ندید، اشیاء از بالای صفحه به پایین صفحه برسند. در مرحله سوم تفنگ شما دو تا لوله برای شلیک خواهد داشت!

این کد، یکی از قدیمی‌ترین کدهایی هست که دارمش. برمی‌گرده به اواخر ۲۰۰۲ و اوایل ۲۰۰۳ میلادی. اون موقع کامپیوتر نداشتم و این کد که یک بازی و برای یک پروژه درسی بوده رو با پاسکال نوشتم. متاسفانه این کد نهایی نیست (در ادامه توضیح خواهم داد) و لذا واقعاً به شکل توضیحات بالا اجرا نمی‌شه و ظاهری شبیه gif داره، اما کد نهایی که اون موقع نوشتم، به همون شکلی که اشاره کردم کار می‌کرد.

![](https://raw.githubusercontent.com/Hameds/ItsNotTetris/master/turbopascal.png)

الان که این‌ها رو می‌نویسم (در ژانویه ۲۰۱۹) چالشی از طرف فیسبوک ایجاد شده تا مردم عکس‌های ۱۰ سال پیش خودشون رو در کنار عکس‌های جدیدشون با هشتگ *#10YearsChallenge* منتشر می‌کنند.

در توییتر، توییت زیر رو از توحید دیدم و باعث شد امروز که مرخصی هستم، برم سراغ انباری و خاطره این کد رو زنده کنم.

![](https://raw.githubusercontent.com/Hameds/ItsNotTetris/master/arastuq_tweet.png)


اول از همه این بازی **تتریس** نیست! ولی خب به دلایل نامعلومی اسمش رو گذاشتم «تتریس».  [درباره تتریس](https://fa.wikipedia.org/wiki/%D8%AA%D8%AA%D8%B1%DB%8C%D8%B3)

گفتم که موقع نوشتن این کد، کامپیوتر نداشتم و کدها رو روی فلاپی دیسک ذخیره می‌کردم. اگر نمی‌دونید چیه، قبل CD و DVD بود و این شکلی بوده. حجمش هم 1/44 مگابایت بود!

![](https://raw.githubusercontent.com/Hameds/ItsNotTetris/master/floppy-disks.jpg)

منتها چون فلاپی‌ها خراب می‌شدن، برای محکم‌کاری، از کدها با پرینتر سوزنی، پرینت هم می‌گرفتم! این کد بازی «تتریس نیست» هم به صورت چاپ شده توی انباری داشتم و متاسفانه نسخه نهایی که روی فلاپی بوده دیگه در دسترس نیست. اینم عکس برگه چاپ شده کد

![](https://raw.githubusercontent.com/Hameds/ItsNotTetris/master/original_code.jpg)

خود کد هم عجیبه که می‌تونید ببینیدش. به دلایل نامعلومی، فامیلم رو با `y` نوشتم یعنی `Saeedy`! 
لازمه بگم که کد اورجینال رو به همون شکل دوباره به گیت‌هاب منتقل کردم و حتی غلط‌های املایی و انشایی، تصحیح نشدند.

برای اینکه یک خروجی `EXE` از کد بسازم با مشکل مواجه شدم. چون روی سیستم ۶۴ بیتی با کمک [این برنامه](https://sourceforge.net/projects/turbopascal-wdb/) نوشتمش، اما خروجی `EXE` که گرفتم قابلیت اجرا روی سیستم ۶۴ بیتی رو نداشت.

این کد، حالا بعد ۱۶ سال خیلی داغون و مسخره به نظر میاد، اما برای من خیلی خاطره‌انگیزه. امیدوارم باعث شادی و خنده شما هم بشه


ارادتمند - حامد

</div>
